---
title: codingPath - 0
authors: yeldar
tags: [codingPath, The Odin Project, Full Stack Open]
---

[codingPath](/blog/tags/coding-path) – мен осы блогта бағдарламалауды үйрену барысын сипаттап жазатын постарды біріктіретін [тег](<https://en.wikipedia.org/wiki/Tag_(metadata)>). Аптасына бір пост жазып тұру ойда бар. Бұл біріншіден өзіме пайдалы іс (қазақша мәтін жазып үйренемін, оқу барысы бойынша есеп, жеке блогым дамиды), екіншіден бағдарламалауды үйреніп бастаған адамдарға да пайдалы болуы мүмкін.

Бұл жазбалар әзірге бір күнделікке ұқсайды. Бірақ қандай болса да, бірдеңеден бастау керек. Не істесем де кодиңді үйренуді тоқтатпасам болды.

Мен қазір The Odin Project-тің [кіріспе](https://www.theodinproject.com/paths/foundations/courses/foundations) курсын өтіп жатырмын. Осы курсты бітірген соң [Full Stack JavaScript](https://www.theodinproject.com/paths/full-stack-javascript) жолына шығамын деп отырмын. Одан кейін барып [Full Stack Open](https://fullstackopen.com)-ді қолға аламын.

Осы тегке қатысты қосымша контент жарияланатын [codingPath additional content](https://k.yeldar.org/cp) деген подкаст бастап қойдым.
