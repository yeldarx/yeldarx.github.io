---
title: Git кітап жазу құралы бола алады… екен
authors: yeldar
tags: [git, github, кітап жазу, құрал]
---

Бұрыннан бері ойлап жүрген бір іс ол подкастиң туралы кітап жазу. Осы ойымды іске асыру үшін биыл нақты қадамдар жасап бастадым. Ең алдымен Git бойынша [кіріспе курстан][1] өттім. Сосын GitHub-та сол кітапқа арнап _private_ репозиторий аштым. Енді кітапқа қатысты барлығын сол жерге жазып, жүктеп жүрмін.

Git туралы курсты оқып бастағанда мен ол тек қана бағдарламашыларға арналған құрал екен деп ойлағанмын. Сосын түсінгенімдей Git-ті кез келген адам өз қажетіне байланысты бейімдей алады екен.
Гитхабта кітап жазудың қандай жақсы жақтары бар?

[1]: https://k.yeldar.org/gitintro

<!--truncate-->

Ең алдымен Git-ке жазып, сақтаған нәрсе өзіңіз қазып жүріп өшірмесеңіз кездейсоқ, "өзінен өзі" өшпейді. Бұл Git-тің ең басты қасиеттеріңін бірі: ол жерге жазылған нәрсе жобаның тарихында сақталып тұрады.

Мен Git-ті GitHub-пен бірге қолданамын, сондықтан кітабымды кез келген құрылғыдан жазуға мүмкіндік бар. GitHub-тың телефонға арналған қолданбасы бар, оған қоса телефонның броузерінен кіріп жаза беруге болады.

Кітап беттері `.md` пішімінде жазылады. Мәтіндер басында `README.md` файлында жазылады да, кейін әр тарау жаңа файл болып бөлініп шығады.

Кітапты күніге жазуға _тырысамын_ (қиын). Жазып болған соң бәрін сақтап, коммит жасап отырамын.

Болашақта кітапты редактор, корректорлар қарағанда да өте ыңғайлы болады деп ойлаймын.
